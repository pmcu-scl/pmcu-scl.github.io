CLARE IRISH

DOMHNALL UA LAOGHAIRE AGUS NA MNÁ SÍDHE.

Le Tomás Ua h-Aodha.

(Do'n Léightheoir:— Is minic do chualas
an sgeul so shíos 'nuair do bhí mise am'
gharsún ag baile i “Sráid-na-Cathrach” —
sé sin Miltown Malbay má's é do thoil é —
i gContae an Chláir, agus do chuala mé é i
mBeurla agus i nGaedhilig.  Do bhí sé an-
bhreagh ag sean-fhear dar bh'ainm Roibeard
Cuimín — solus na bhFlaitheas d'a anam
anocht — agus is ó Roibeard d'fhoghluim mise
é.  Dubhairt sé liomsa go raibh aithint mhaith
ag an bhfear d'innis an sgeul do fein ar
Dhomhnall Ua Laoghaire agus a mháthair; acht
pé'r b'ann é, so dhíbh an sgeul mar do fuair
mise é deich mbliadhna ó shoin.)

Timchioll le trí fichid bliadhain ó shoin,
nó mar sin, do bhí baintreabhach 'na comhnuidhe
le hais Leacht Uí Chonchubhair i gContae an
Chláir, agus ní raibh aici acht aon mhac amháin
<L 106>
d'ar bh'ainm Dhomhnall Ua Laoghaire.  Budh
buachaill breagh láidir é, agus do bhí na
daoine go léir ar fúd na háite an-bhuidheach
do agus an-cheanamhail air, mar ba comharsa
mhaith é, agus leis sin, do bhí sé croidheamhail,
fearamhail, séithmhéalta.  Ní raibh locht ar
bith ag a mháthair air acht aon locht amháin,
agus go deimhin agus go dearbhtha níor bh'fiú
trácht air sin.  Do bhí dúil mhór aige 'sa
bheith amuigh 'san oidhche ag lámhach coinínidhe
le solus na gealaighe 'san dabhach mór atá
ar bhruac na fairge ag síneadh siar ó'n
“Leacht” chu' Droichid Uí Bhriain, agus do
bhídheadh a mháthair maidin agus tráthnóna
ag gearán agns ag cannrán mar gheall
air sin, mar do bhí eagla a croidhe uirre go
gcasfadh na daoine maithe nó an “Cóiste
Bodhar” ar Dhomhnall oidhche icínt 'san
dabhach.  Acht ní raibh toradh an mhadraidh ag
Domhnall ar a cuid chainte agus ní bhídheadh
sé acht ag deanadh magaidh fúithe, mar ní
chuirfeadh “an deamhan nó Dochtúr Fostar”
eagla air.  Deireadh sí annsan, “lean
díot, a bhitheamhnaigh; tá tú ag deanadh
magaidh fúm-sa anois, acht b'fhéidir sul do
bheidheadh an bhliadhain so caithte nach mbeidh tú
chomh suairc sin.  Mo dhíothchair! is deacair
na sean-fhocail do shárúghadh — ‘bidheann
ceann caol ar an aos óg’ — agus tá ceann
caol ort-sa a Dhomhnaill.”

Bhí go maith agus ní raibh go holc, agus
aon Oidhche Shamhna amháin do bhí Dhomhnall
amuigh, mar budh ghnáthach leis, ag tóruigheacht
ar na coinínidhibh.  Ba oidhche bhreagh ghealaighe
í agus ní raibh gal gaoithe ná torann ar bith
eile amuigh acht amháin crónán na fairge ar
an tráig, nó anois agus arís fead géur na
bhfeadóg ós a chionn.  Do shiubhail sé suas
agus anuas agus thart timchioll an Dabhaig,
acht ní raibh an t-ádh ar a chuid saothair an
oidhche sin.  Ní fhaca sé coinín ar bith nó
aon nidh eile, agus do bhí sé ag teacht abhaile,
sáruighthe agus tuirseach go leór, ag deanadh
ar an mbuille 'chlog, agus cad do chonnaic
sé amach roimhe ar an mbóthar acht beirt
mhná agus iad “ag siucham-seacham” le chéile.
Do tháinig iongantas air 'nuair do chonnaic
sé na mná gan aon fhear 'n-a bhfochair ag
deanadh cuideachta leo, agus dubhairt sé
leis féin, “Nach déidheanach atá síad amuigh.
Ní fheadar 'bhfuil aon duine marbh 'san
gcomharsanachd anocht!  B'fhéidir gurab as
an tóramh atá siad ag teacht; acht beidh
'fhios agam-sa lom láithreach, agus má tá,
rachaidh mise tamall beag 'san tóramh.”

Do bhí siad breis agus míle go leith ó'n
“Leacht” an t-am so, agus do shaoil Domh-
nall go mbeidheadh se suas leo sul do
bheidheadh ceathramha mhíle eile siubhailte aca.
Do chorraig sé suas annsan, agus do dhein
sé a dhíchioll chun teacht suas leo, acht chidh
gur chuir sé deabhadh mór air féin, níor
bhuaidh sé coiscéim ar na mnáibh.  Do rith sé
annsan, mar níor bh'ait leis bheith buailte
ar fad, act budh mar a chéadna é — bhí na
mná chomh fada uaidh a's do bhí síad ar dtús.
Annsan do sheas sé suas ar an mbóthar,
agus do chuimhnig sé air féin.  D'fheuch sé
go géar ar na mnáibh arís, agus do thúg sé
faoi ndeara nach ag siubhal do bhí siad, acht
ag imtheacht ós ceann an bhóthair mar scáile
lá Márta.  “Am' bhaisteadh,” ar Domhnall,
“tá mé cínnte nach leis an saoghal so na
mná úd i n-aon chor; is leis na daoine
maithe iad, agus atá gnó icínt ceapuighthe
amach aca anocht, mar is Oidhche Shamhna í so.
Tá siad ag deanadh ar an Leacht anois,
acht beidh mise láithreach nó ní Domhnall
m'ainm.  Tá siad so ag dul thimchioll acht
rachaidh mire trasna, agus beidh mise ann
níos luaithe 'ná iad.”  Leis sin do léim sé
thar an gcloidhe do bhí ar thaobh an bhóthair,
agus síos leis chun an tráig, agus annsan
do rith sé mar an gearrfhiadh, agus níor
stad sé go dtáinig sé go dtí an “Leacht.”
Do chuaidh sé i bhfolach taobh shiar de chrompán
mór giubhaise do bhí ag seasamh suas le
cruach mhóna, i n-áit 'n-a raibh cor 'san
mbóthar, ar nós go mbeidheadh radharc suas
agus anuas aige.  D'fhan sé annsan go
ciuin socair, gan cor as, ag feitheamh ar na
<L 107>
mnáibh, agus níor bh'fada dho ann go bhfaca
sé iad ag tarruingt air, agus an “siucham-
seacham” céadna d'airigh se ar dtús ag dul
ar n-aghaidh aca fós.  Do chuir sé cluas air
féin, ag feuchaint a' bhfaigheadh sé amach cad
do bhí siad a rádh, acht níor thuig sé aon
fhocal amháin.  Do spalp an ghealach amach
'nuair do bhí siad ag dul thairis, agus do bhí
radharc mhaith aige ar na mnáibh, mar
b'fhéidir leis bárr an ghunna do leagaint
ortha, beag-nach, ó'n áit 'n-a raibh sé i
bhfolach, do bhí sé chomh goirid sin dóibh.

Ba sean-chailleacha iad, agus ní fhaca sé
riamh roimhe sin duine no beithidheach leath
chomh gránna leo.  Do bhí a ngruaig chomh
liath le broc agus a gcroicionn chomh buidhe
leis an ór agus chomh cropuighthe le leathair
shean-bhróige.  Annsan do bhí a súile ag cur
teine asta mar smeachada dearg; agus chun
an sgeul do dheanadh níos measa, do bhí
cheithre stair-fhiacail cam fada ag fás as
beul gach duine aca.  Do thug Domhnall
rud eile faoi ndeara.  Do bhí ceann aca
ag iomchur ualaigh icínt faoi n-a clóca, agus
'nuair do chonnaic sé é sin, dubhairt sé
leis féin, “Dar mo láimh, ní'l ceann caol
ar Dhomhnall anocht.  Do bhí 'fhios agam-sa
go maith cad do bhí siad ag dul chun deanadh.
Is é Dia do chuir mise amach anocht gan
dobhta ar domhan.”

Suas an sráid leo, agus do chuinnig
Domhnall a shúile ortha, agus níor bh'fada
gur sheas siad taobh amuigh de thigh beag
deas cómpórdach do bhí ar thaoibh na sráide.
Do léim Domhnall 'n-a sheasamh 'nuair do 
chonnaic sé na cailleacha ag deanadh ar an
tigh beag, agus is iongantach nár phreab a
chroidhe amach ar an mbóthar le faitchios agus
le heagla, acht ní mar gheall air féin.  Ba
duine muintire leis féin do bhí 'n-a chomh-
nuidhe 'san tigh beag, dar bh'ainm Micheál
Ua Conchubhair, agus ní raibh sé pósta acht
cúpla bliadhain.  Is fa dhéin leanaibh an fhir
so do bhí na cailleacha ag teacht, agus is é
sin do chuir an eagla ar Dhomhnall bocht.

Dhruid na cailleacha isteach, agus do thóg
ceann aca an fhuinneog, agus isteach léithe
gan mhoill.  'Nuair do bhí sí istigh do chrom
an ceann eile síos, mar do bhí an fhuinneog
íseal, agus do thug sí an t-ualach do bhí
faoi n-a clóca do'n chailligh istig.

(le bheith ar leanamhuin.)

DOMHNALL UA LAOGHAIRE AGUS NA MNÁ SÍDHE.

(Ar leanamhuin.)

Ní túisge do bhí sin as a bheul ná'r
sgread an gárlach amach, agus is iongantach
nár chuaidh an bhean bhocht i luige.  Thos-
nuigh sí féin ag sgreadaighil ann-sain, agus
deirim-se leat-sa go raibh ceól ar feadh
tamaill idir í féin agus an gárlach.

“A Dhomhnaill,” adubhairt sí, “cad atá
ann-sain agat?  O bhó bhó! cad dheanfaidh
mé i n-aon chor leat?  Is dócha go bhfuil
lioprachán nó ceann de na daoinibh maithe
annsain agat.  Tóg amach é agus ná bain
leis níos mó.  Tóg amach é agus leig uait
é, nó ní bheidh aon rath ort go bráth.  Tá mo
chroidhe briste agat, mar ní'l splanc chéille
i d' cheann.”

“Éist liom, a mháthair,” ar Domhnall, “tá
leanabh ann-so agam, agus is dóigh liom go
bhfuil fuacht agus ocras ar an gcréatúirín
bocht.  Éirigh suas anois agus tabhair rud le
n-ithe dho, agus ná bí am' bhodhradh i dtaoibh
na ndaoine maithe.”

“Leanabh arú!” bhfuil tú ar meisge nó
imthighthe as do chéill?  A Dhia na ngrás! cad
atá air anocht?  Leanabh an n-eadh! “dul
i n-aois dul i n-olcas” mar a deir na sean-
fhocail.  Ar ól tú aon rud anocht a Dhomh-
naill?”

“Deamhan braon, mhaiseadh, acht ólfaidh mé
cnagaire anois láithreach, mar teastuigheann
sé uaim, tar éis na hoidhche so go háirithe.
Acht corraigh leat anois, agus tóg an leanabh
uaimh.”

Acht níor chreid sí gurbh é an leanabh
do bhí aige, agus do chaith sé leath-uair ag
bladar agus ag plámás léithe, sul do chor-
raigh sí as an leabain, do bhí an eagla chomh
mór sin uirre roimh na daoinibh maithe.  Acht
fá dheireadh shiar thall do tháinig sí anuas,
agus 'nuair d'féach sé ar an leanbh, d'iom-
puigh sí ar Dhomhnall.  “A bhitheamhnaigh
bradach! cia an chiall ar thug tú an leanabh
so ó n-a mháthair anocht?  Is mór an náire
dhuit é.  Ní'l aon rud tabhairt trioblóide
dhuit-se acht ag cur na gcomharsan trí n-a
chéile; acht tiucfaidh sé taobh shiar dhíot am
icínt, adeirim leat.”

Dubhairt Domhnall léithe ann-sain nár
thug sé an leanabh ó n-a mháthair, agus
d'innis sé an sgeul di ó thús go deireadh,
agus sul a raibh sé críochnuighthe, do bhí sí ag
tabhairt bhuidheachais do Dhia go raibh Domh-
nall amuigh an oidhche sin; acht 'san am
céadna, ní raibh sí ro-shásta i n-a haigneadh
i dtaoibh na mban sídhe, agus chaitheadh sí súil
amach ar an bhfuinneoig anois agus aríst,
ag feuchaint raibh siad ag teacht fá dhéin
an leanaibh aríst.

Do thug an bhean aosda deoch do'n leanabh,
agus do chuaidh sé a chodladh aríst.  D'ól
Domhnall an cnagaire do leag se amach dho
féin, agus do shaoil sé ann-sain go raghadh
<L 136>
a mháthair a chodladh; acht ní leigfeadh an
eagla dhi é sin do dhéanadh, agus b'éigin do
Dhomhnall suidhe ar an teallach gur bhris an
lá ar maidin, ag déanadh cuideachtan léithe.
Ann-sain do thóg sí an leanabh ó'n sgiath i 
n-a raibh sé 'n-a chodladh agus do chuaidh sí
síos 'san tseomra chum í féin do shíneadh ar
an leabain, mar níor chodail sí neul ar feadh
na hoidhche; acht sul d'imthigh sí, dubhairt
Domhnall léithe, “Éist liom anois, má
leigeann tú ort go bhfuil an leanabh sin
ann-so, nó má dheineann tú trácht air le
haon-duine go dtiubhra mise cead duit, ní
bheidh tú ro-bhuidheach dhiot féin.  Ná corraigh
as so, agus tabhair aire mhaith do'n leanabh,
agus má chuireann aon-duine ceist ort, nó
má iarrann aon-duine cia an chiall nach
bhfuil tú ag an tóramh, abair leo go bhfuil
slaghdán, nó sgoilteach ort, no rud icínt
mar sin; acht ar do shaoghal coiméad an
leanabh.”  Do labhair sé go han-mheillteach
agus do gheall sí dho ná leigfeadh sí uirre
aon rud i dtaoibh an leanaibh, mar do bhí 'fhios
aici go maith cia an sórt é 'nuair do beidheadh
sé ar buile.

(Le bheith ar leanamhuin.)


NOTES.
Na bí am' bhodhradh, "Don't be bothering me."
Cnagaire, a naggin; also a measure of land.
Go háirithe, certainly, without doubt, at any rate.
Plámás, in O'Donovan's Supplement to O'Reilly the
meaning given is "cajolery" or "diplomacy;" ag
plámás, "humbugging."  In W. Clare plamásaidhe
is applied to a sweet-spoken, insinuating person - 
one who has an axe to grind.
Tiucfaidh sé taobh shiar dhíot, it will come behind you,
i.e., the punishment for hour misdeeds will come
unexpectedly on you.
Ní leigfeadh an eagla dhi, the fear would not let her - 
she was too much afraid.  In like manner, ní leigeann
an náire dhom, I am ashamed to; ní leigeann a
mhisneach dó, he dare not, agus c.
Sgiath,a  wickerwork scuttle.  It seems to have taken the
place of a cradle in the story.
Neul, a "wink" of sleep; ní'l neul orm.  Seldom
used for cloud (sgamal).
Slaghdán, a cold; properly, slaodán.

Tomas O'H-Aodha

DOMHNALL Ó LAOGHAIRE AGUS NA MNÁ SÍDHE.

Amach san lá do bhí Domhnall agus a
mháthair ag ithe lóin bhig dhóibh féin, agus cia
bhuailfedh isteach acht duine muintire dar
bh'ainm Seumus O'Maoildhomhna', ag iarraidh
iasacht' cléibh chun rud beag leasughadh do
chur amach.

“Bail ó Dhia oraibh,” ar Seumus.

“Dia 's Muire dhuit,” ar siad araon.
“Cionnus tá tú?”

“Druid síos chun na teineadh,” ars an
bhean aosda.  “Tá an lá fuar; do bhí sioc
aguinn aréir.”

“Do bhí, am' bhaisteadh, acht cia'n t-
iongantas?  Ná fuil an geimhreadh orainn
anois?”

“Bhfuil aon sgeul nuadh agat, a Sheumuis?”
ar Domhnall.

“Mhaisead, go bhfóiridh Dia orainn! tá
droich-sgeul agam, agus go deimhin ní maith
liom é — tá leanabh Mhichíl Uí Chonchubhair
marbh.”

“Marbh airiú! cia dubhairt é sin?”

Do bhí mé shíos ag an tráigh ó chianaibh fa
dhéin teascáin mhúraigh, agus do bhí Seaghán
Buidhe ann rómham, agus is é d'innis dom
an sgeul.  Dubhairt sé go bhfuair Micheál
an leanabh fuar le n-a thaoibh, 'nuair dhúisigh
sé ar maidin.  Do bhí Seaghán ag an dabhach
fa dhéin ualaigh ghainimh, agus 'nuair do bhí
sé ag teacht tríd an “Leacht,” do bhí Micheál
agus a bhean amuigh 'san sráid ag lúirigh
agus ag béicigh, agus na comharsain go léir
bailighthe timchioll, agus truagh an domhain
aca orra.”

“O, bhó, bhó! nach mór an trioblóid do
thuit ar na daoinibh bochta!  Brisfidh Micheál
a chroidhe i ndiaidh an leanaibh, do bhí sé chomh
ceanamhail sin air.  Go deimhin is truaigh-
mhéileach an sgeul atá agat, a Sheumuis.”

D'fhan siad annsan ag caint le chéile ar
feadh tamaill bhig, acht do shaoil an bhean
aosda go raibh sé ro-fhada, mar do bhí eagla
uirre go gcuirfeadh an garlach liúgh as san
tseomra, agus dubhairt sí le Domhnall.

“Cuir do chasóg ort agus buail síos chu'
tighe an chuirp.  B'fhéidir go bhfaigheadh Micheál
gnó icínt dhíot.”

D'éirigh Domhnall agus do chuir sé é
fein i gcóir, agus do thóg Seumus an cliabh,
agus d'imthigh siad amach le chéile.

Do bhuail Domhnall síos, agus 'nuair do
tháinig sé chun tighe Mhichíl Uí Chonchobhair do
bhí an leanabh leagatha amach 'san chliabhán
'san chistean, agus a mháthair ag gul agus
ag caoineadh ós a cheann, agus na comharsain
bailighthe isteach chun an tóraimh.  Níor leig
Domhnall aon rud air ar dtús, agus do bhí
an-truagh aige le Micheál, acht tar éis
tamaill do chuaidh sé chun na teineadh ag
cur smeachada ar a phíopa agus 'nuair
d'iompuigh sé siar aríst d'fheuch se ar an
“ngaisgidheach” 'san chliabhán, agus do chuir
se sgairt gháire as agus annsan sgairt eile,
ar nós gur shaoil na daoine ar fad go raibh
dé imthighthe as a chiall.  Annsan do bhuail
sé amach, agus do bhí na daoine istigh ag
deanadh iongantais de'n rud dána do dhein
sé.  'Sé so an chiall do chuir Domhnall an
sgairt as: nuair d'fheuch sé ar an gcliabhán,
'sé an rud do chonnaich sé ann — dreannachán
beag críonna agus feusógaidhe fada air,
agus a leath-shúil osgailte ag faire ar gach
uile chor do chuireadh Domhnall as.  Do
shaoil na daoine eile gur bh'é leanabh Mhichíl
Uí Conchubhair do bhí ann, acht níor mhar sin
le Domhnall.  Do tháinig fearg mhór ar
Mhicheál bocht, agus dubhairt sé nár shaoil
sé go ndeanfadh aoinne' a leithéide sin do
rud air — magadh do dheanadh faoi mar gheall
ar an trioblóid do chuir Dia air — agus do
<L 157>
bhí sé ag leanamhaint Domhnaill chun sásaimh
do bhaint dhe, 'nuair tháinig duine icínt roimhe
'san dorus agus chonghbhaigh istigh é.  D'fhan
Domhnall ar fud na sráide nó gur thuit an
oidhche, acht do bhí na daoine go léir ag dul
i leath-taoibh uadh, mar do bhí sé imthighthe
amach air go raibh sé éadtrom.  D'fhan sé
'san tóramh go timchioll an mheadhóin oidhche,
agus annsan do chuaidh sé abhaile ag rádh
leis féin, “Taisbeánfaidh mise dhóibh ar
maidin a márach ná fuil mé as an slighe i
n-aon chor.”

(Le bheith ar leanamhaint).

NOTES.

Leasughadh, "manure;" literally, improvement.
ó chianaibh (pronounced ó chianach), "a while ago."
teascán, "a small load."
múraigh, gen. of múrach, "seaweed."
truaighmhéileach, "pitiful."
buail síos, "strike down;" meaning walk or proceed
down.  In English there are such experessions as "He
struck out westward," agus c.
sgairt gháire, "a loud burst of laughter."
féasógaidhe, "whiskers;" for feusóga, plural of
feusóg, "beard."
go raibh se éadtrom, that he was "light" or gone
wrong in the head.

Tomás O'H-Aodha.

DOMHNALL O'LAOGHAIRE AGUS NA MNÁ SIDHE.

Do bhí gaol ag Micheál a'Conchubhair agus
a bhean le beag-nach gach uile dhuine 'san
bparáiste — do bhí, mar adeireadh na comh-
arsain, earball fada aca — agus ar maidin
lá ar n-a bhárach do bhí coimhthionól mór
bailighthe timchioll an tighe, réidh chun dul
'san tsochraide.  Do bhí siad go léir ag cur
síos agus ag bíodán mar gheall ar an
“sgairt” do leig Domhnall as ag an
tóramh an lá roimhe sin; acht níor bh'fhada
gur tháinig sé féin ar an bhfód.  Do shiubhal
sé isteach i measg na ndaoine agus do chong-
bhaigh sé suas a cheann, mar do bhí 'fhios aige
go raibh siad ag á ghearradh chomh mín le
tobac.  Do bheannuigh cuid aca dho, acht do
bhí doicheall ar chuid eile aca, agus d' iom-
puigh siad a gcúl air; acht níor bhac sé leo.

“Cad d'éirigh dhuit indé nó cad do dhein
tú?” ar Peadar Bacach, “Nach mór an
díchéille do bhí ort, a Dhomhnaill?  Tá tú fá
dhroch-mheas annso indiu.”

“Nach cuma dhuit anois, a Pheadair?” ar
Domhnall.  “Fá dhroch-mheas adeir tú?  Tá
'fhios agut go maith go bhfuil mise annso gan
spleadhachas dóibh.  Acht fan go fóil agus
feicfidh tú go mbeidh an-bháidh aca liom ar
ball: ná bí as an tslighe.  B'fhéidir go
mbeidh sé i gcumus duit congnadh do thabh-
airt dom.”

D'imthigh Domhnall isteach 'san teach ann-
san, agus d'fhág sé Peadar ag seasamh
amuigh ag beinn an tighe, ag feuchaint 'n-a
dhiaidh agus ag crathadh a chinn.

“Congnadh do thabairt do, an n-eadh? cad
'n-a thaoibh airiú?  Ó, tá an diabhal shiar air
indiu; buaileann sé an “dá 'Liam Dacson”
amach 's amach; go bhfóiridh mo Thighearna Dia
ort, a Dhomhnaill!”

Nuair do chuaidh Domhnall isteach, do bhuail
se a dhruim leis an teine agus d'fheuch sé go
géur ar an “nghaisgidheach,” acht an t-am so
do bhrúigh sé an gáire faoi le hobair mhóir,
agus do chongbhuigh sé istigh í; acht ar a shon
sin féin, do bhí smigeadh ag briseadh amach
ar a shúilibh.

D'iarr sé ar shean-bhean do bhí 'n-a suidhe
ar a gruga ag an teine cia an t-am do bhei-
dheadh an leanabh réidh chun dul 'san chomhra,
agus dubhairt sí, i gceann leath-uaire eile
nó mar sin.

“Tá sé i n'am domhsa tosnughadh, is dóigh
liom,” ar Domhnall agus do chaith sé súil
isteach ar an gcliabhán.

Do chuaidh sé amach annsan agus do thug
sé isteach cliabh mór móna, agus chidh go raibh
teine mhaith shíos cheana, do chuir sé síos an
mhóin agus níor bh'fhada go raibh na daoine
ag cur alluis leis an meud teasa do bhí
aisti.  Níor chuir Micheál suim ar bith ann,
mar do bhí sé dearg-cínnte go raibh Domhnall
bocht éadtrom, acht dubhairt sé leis na
mnáibh do bhí istigh, an leanabh do chur i
gcóir le haghaidh na sochraide.

D'fhosguil Domhnall an dá dhóirse agus
<L 169>
tharruing sé amach an teine ar nós go raibh
poll mór taoibh shiar de, agus annsan, dubh-
airt sé leis na daoinibh do bhí ag déanadh
iongantais de:

“tá sibhse go léir 'am' mhaslughadh agus
ag bíodán orm-sa ó mhaidin indé.  Tá sibh
cinnte go bhfuilim imthighthe as mo chéill, acht
ní'lim, buidheachas le Dia!  Agus anois a
Mhichíl Uí Chonchubhair, feuch ar an rud atá
fá thóramh annso agut!”

Leis sin do thug sé iarracht chun greim
d'fagháil ar an “ngaisgidheach” acht do bhí sé
sin ro-thapaidh dho, agus ar dúnadh do shúl,
do dhein sé gearrfhiadh dubh dhe féin, agus le
sgread uathbhásach d'airigh na daoine míle ó
bhaile, do léim sé as an gcliabhán, agus
amach leis ar an ndorus mar sídhe gaoithe
agus an madradh 'na dhiaidh agus na bua-
chaillidhe óga 'na dhiaidh sin aríst.  Acht do
thug an gearrfhiadh na cosa uatha go léir
agus ní fhaca siad ní ba mhó é.  Is dócha gur
chuir sé leithead an chúntae idir é féin agus
Domhnall go háirighthe.

Níor airigh aonduine riamh a leithéide
gleó a's do bhí, nuair léim an gearrfhiadh
imeasg na mban.  Thosnuigh siad ag sgrea-
daoil agus do chuaidh cuid aca i luige.  Do
shaoil na daoine amuigh go raibh Domhnall ag
éirghe níos measa, agus go raibh sé ag
marbhadh na mban; agus nuair do rith siad
isteach chun réitigh do dheanadh, fuair siad an
cliabhán follamh agus Micheál agus greim
aige ar Dhomhnall agus é ag iarraidh air ar
son anama a athar, cá raibh a leanabh.

“B'fhurusd' aithint',” adubhairt Peadar
Bacach, “go raibh níos mó eolas aige ná
leig sé air i dtaoibh an ruda gránna sin do
rith amach ó chianaibh.  Agus anois, a Dhomhnaill,
má tá aon tuaraisg agut ar leanabh Mhichíl
Uí Chonchubhair, tabhair uait é agus beannacht
Dé ort!  'Bhfuil 'fhios agut cá bhfuil an
leanabh?”

“B'fhéidir go bhfuil agus b'fhéidir ná fuil.
Acht fan go socair anois go bhfeicfidh mé.”

D'imthigh sé amach agus do chuir sé teach-
taire fá dhéin a mháthar agus an leanaibh
agus tháinig sí gan mhoill.  Do thóg Domhnall
an leanabh ó n-a mháthair ag an dorus, agus
do thaisbeán sé dos-na daoinibh é.  Do thug
an mháthair bhocht léim as a corp le háthas,
agus is iongantach na'r mhúch sí an créa-
tuirín; agus ar an taoibh eile, do bhí
Micheál ag pógadh agus ag crathad lámh le
Domhnall agus ag tabhairt buidheachais do
agus leith-sgeul i dtaoibh na droch-bharamhala
do bhí aige air.

B'éigin do Dhomhnall annsan an sgeul
do innsint ó thus go deireadh, agus 'nuair
do bhí sé críochnuighthe, i n-ionad tóraimh
agus sochraide, is bainfheis do bhí aca.

D'fhás an leanabh suas agus deineadh
fear breagh láidir dhe, agus do bhí sé chomh
ceanamhail ar Dhomhnall a's do bhí sé ar a
athair féin.  'Nuair do tháinig an droch-
aimsir, do briseadh Micheál O'Conchubair as
a chuid talmhan agus d'imthigh sé féin agus a
bhean agus Micheál Óg — sé sin an mac —
anonn go h-Americá, agus bliadhain nó dhó
'na dhiaidh sin, 'nuair do chuir sé an bhean
aosda do lean Domhnall iad agas do thug
siad congnadh d'á chéile chun marachdáil 'san
tír sin.  Do bhí an t-ádh ortha.  Tá Micheál
Óg indiu agus é gan uireasbhuidh an tsaoghail
air.  Tá sé chomh saidhbhir le prionnsa agus
ní'l greim ar bith ar an airgiod aige.  Níor
iompuigh sé a chul riamh ar aonduine ó chúntae
an Chláir agus bídheann céad míle fáilte
aige roimh na daoinibh a théigheann anonn ó'n
taoibh so.  Deir siad go mbeidh sé ag teacht
abhaile an bhliadhain so chugainn chun aon
radharc amháin d'fhagháil, sul a bhfaghadh sé
bás, ar an áit ann ar bhain Domhnall é de na
mnáibh Sidhe.

Níor phós Domhnall riamh.  Tá sé curtha
le tamall maith anois, agus ar an leacht do
chuir Mícheál Óg ós a cheann tá na focail
so le feiscint:

Domhnall O'Laoghaire

An fear do bhuail na Daoine Maithe.

(Críoch).

<L 170>
NOTES.

Ag cur síos, "talking about;" lit., "putting down."
Bíodán, "calumny, falsehood, lies."
Doicheall, "churlishness."
Báidh, "affection, friendship."
An dha 'Liam Dacson, two fictitious characters who
bore an unenviable reputation in West Clare.
Ar a gruga, "on her hunkers."
Dearg-cinnte, "positively certain."
Le h-aghaidh na socraide, "in order to, with a view to."
See note on "Aghaidh," Trí Bhior-Ghaoithe, page 301.

sidhe gaoithe, "a fairy wind."  Often applied to a
sudden gust of wind, which, on a calm summer day,
sends the dust on the road, or the hay on an meadow,
whirling up into the air.
réiteach, "harmony, reconciliation."
an droch-aimsir, "the bad times," referring to the
years '47-8.
uireasbhuidh, pron, urusa in Clare; "want, need,
indigence."

Tomás O'h-Aoda.




