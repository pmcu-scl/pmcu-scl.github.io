Aodh Beag Ó Leortha.

Bhí bean ann aon uair amháin, agus níl anois,
agus is cuma cé acu bhí nó nach raibh.  Bhí mac
aici a raibh Aodh Beag Ó Leortha air.  Tháinig
sé isteach aon lá amháin chuige n-a mháthair.

“Faigh réidh cearc is bunnóg,” ars' eisean;
“go racha me a dh'iarraidh nighne an rí.”

Dúirt a mháthair leis, “Ó, a mhic mhuirnigh, cad
é chuir sin in do cheann?  Nach muireofar thú, má
théid tú de chomhair tí an rí?  Chan fhaigheadh aon
duine iníon an rí ach an té bhainfeadh trí gháire aistí.”

Dúirt sé gan ghéilleadh dó sin go rachadh.  D'imigh Aodh Beag
Ó Leortha is thug sé sean-bheitheach bán leis.

Nuair a bhí sé i bhfogas do gheata an rí, chuaigh sé a
mharcaigheacht ar an tsean-bheitheach.  Bheir greim
urbaill air is chuir sé an beitheach ar ais 'un
an gheata.  D'fhiostruigh fear an gheata dhe
cad é bhí a dhíth air.  Dúirt sé go raibh sé
ag dul a dh'iarraidh nighne an rí.  Bhí sí
thuas i mullach an tighe báirr is rinn sí gáire
mór.

“Tá trian do do nighin bainte agam, a
rí,” arsa Aodh Beag.

“Tá, le donas is le doghrainn daoi,” ars'
an rí.

D'imigh Aodh Beag a bhaile.  Lá ar(t) n-a
bháireach thug sé boc gabhair leis.  Chuaigh sé
a mharcaigheacht ar an mboc.  Bheir sé greim
dhá adhairc air.  D'fhiostruigh fear an gheata
gá raibh sé ag dul.  Dúirt sé go raibh sé
ag dul a dh'iarraidh nighne an rí.  Bhí inghean
an rí i mullach an tighe báirr is rinn sí
gáire mór eile.

“Tá dhá thrian do do nighin bainte agam,
a rí.”

“Tá, le donas is le doghrainn daoi,”
ars' an rí.

D'imigh Aodh Beag a bhaile.  Lár ar(t) n-a
bháireach thug sé cráin mhuice leis.  Nuair a
bhí sé ag an gheata, chuaigh sé a mharcaigheacht
ar an chráin is bheir sé greim dhá chluais uirthí.

“Goidé tá a dhíth ort?” arsa fear an
gheata.

“Tá me ag dul a dh'iarraidh nighne an rí,”
arsa Aodh Beag.

Bhí sí thuas i mullach an tighe báirr is rinn
sí gaire mór eile.

“'Nois, a rí, tá do iníon bainte agam.”

“Tá, le donas agus le doghrainn daoi,” ars'
<L 480>
an rí; “Chan fhaghann tú anois í,” adeir an
rí, “go mbeara tú cionn an fhathaigh thall
atá ins an choill chugam.”

D'éirigh Aodh Beag ar maidin.  Char bh'fhada
gur chas fathach mór air.

“A rógaire 's a chnéamhaire,” ars' an fathach,
“cad é rug ag teacht a chomhair m'áite thú?
Is mór liom ionn i ngreim thú, 's is beag liom
ionn i ndá ghreim thú; níl ach sgubóg luaith-
readh ar bhárr mo theangadh ionnat.”

“Glór Dé os cionn do ghlóir, a bhodaigh
shalaigh,” arsa Aodh Beag.

“Gá hacú is fhearr leat, coraidheacht nó
cruadh-chomhrac?” ars' an fathach.

“Is fhearr liom coraidheacht,” arsa Aodh
Beag.

Bheir siad ar a chéile ins na snadhmannaibh
cruaidhe coraidheacht' go ndeanadh siad
creagán de'n mbogán, bogán de'n chreagán;
dhá dtiocfadh duine ó íochtar an domhain go
huachtar an domhain gur ag amharc ar an dís
seo thiocfadh.  Char bh'fhada go dtug Aodh
Beag fásgadh dhó; chuir sé go dtí n-a ghlúine
is-talamh e, [an] dara fásgadh go dtí bhásta
a bhrístí, [an] treas fásgadh go dtí ubhall a
sgórnaighe.

“Fód geárr glas uaim os do cheann, a
bhodaigh shalaigh.”

“A Aodh Bhig Uí Leortha mhoirnigh, ná teana
(déan) thus sin; bheara me a bhfeil amuigh
's astigh agam duid, 's ná teana sin.”

“Is liom fhéin sin ó do lá-sa amach,” arsa
Aodh Beag, ag caitheamh a chinn de, naoi
n-iomaire, naoi n-eitrinn, gan tuisleadh, gan
tuirleadh.  Bhí an cionn ag teacht ar an
cholainn aríst.  Bhuail sé bárr-chos air.

“Char bh'fhoráil duid,” ars' an cionn, “dhá
bhfuighinn-sé ar an cholainn aríst, tusa ná
fir Éirinne nach sgaithfeadh é.”

“Bhí fhios agam fhéin sin,” arsa Aodh Beag.

Chaith sé an cionn trasna a ghualainne.
Bhí sé ag teacht a bhaile go tigh an rí.  Chas
fear ar an mbealach air, ceangailte do
chrann.  'Sé an t-ainm a bhí air an Crochaire
Tárnochttha.

“A Aodh Bhig Uí Leortha mhoirnigh,” arsa 'n
Crochaire Tárnochttha, “sgaoil as seo me.”

“Chan fhuil baint agam duid, is geabhfa
me láimh leat,” arsa Aodh Beag.

D'imigh Aodh Beag go tigh an rí.  Chaith
sé an cionn 'uig an rígh.  Bhí an rí lán áthais
go raibh fathach marbh.

Lá ar(t) n-a bháireach d'imigh Aodh Beag
'un na coilleadh is chonnaic sé fathach mór ag
teacht.  Tháinig an fathach chuige.

“A rógaire 's a chnéamhaire, mharbh tú mo
dhearbhráthair i ndé.  Is mór liom ionn i
ngreim thú 's is besag liom ionn i ndá ghreim;
níl ach sgubóg luaithreadh ar bhárr mo
theangadh ionnat.”

“Glór Dé os cionn do ghlóir, a bhodaigh
shalaigh; muirbhfidh mé thú fhéin i ndiú.”

Bheir siad ar a chéile ins na snadhmannaibh
cruaidhe coraidheacht' go ndeanadh siad
creagán de'n mbogán, bogán de'n chreagán,
tobar fíoruisge i lár na cloiche glaise le
neart, teann agus dochar ar an mball sin; dhá
dtiocfadh duine ó íochtar an domhain go
huachtar an domhain, gur ag amharc ar an
dís seo thiocfadh.  Leis sin thug Aodh Beag
fásgadh dó agus chuir sé go dtí n-a ghlúine is-
talamh é, [an] dara fásgadh go dtí bhásta a
bhrístí, an treas fásgadh go dtí ubhall a
sgórnaighe.

“Fód gearr glas uaim os do cheann, a
bhodaigh shalaigh.”

“A Aodh Bhig Uí Leortha mhoirnigh, ná teana
thusa sin; bheara me a bhfuil amuigh 's astigh
agam duid.”

“Is liom fhéin sin ó do lá-sa amach,” arsa
Aodh Beag, ag caitheamh a chinn de, naoi
n-iomaire, naoi n-eitrinn, gan tuisleadh,
<L 481>
gan tuirleadh.  Bhí an cionn ag teacht ar an
cholainn aríst.  Bhuail sé bárr-chos air.

“Char bh'fhoráil duid,” ars' an cionn, “dhá
bhfuighinn-sé ar an cholainn aríst, tusa ná
fir Éirinne nach sgaithfeadh é.”

Thug Aodh Beag an cionn leis trasna a
ghualainne go raibh sé 'san áit i raibh an
Crochaire Tárnochttha.

“A Aodh Bhig Uí Leortha, sgaoil as seo
me.”

“Chan fhuil baint agam duid, is geabhfa
me láimh leat.”

D'imigh leis go tigh an rí agus cionn an
fhathaigh leis.  Bhí an rí lán áthais go raibh an
dá fhathach marbh.  Thug sé isteach 'un tighe é,
agus thug sé taogha gach bídh dó is raogha gach
dighe is fuair leabaidh dó.

Ar maidin d'éirigh Aodh Beag is chuaigh 'un
na coilleadh aríst.  Chonnaic sé fathach mór
ag teacht.

“A rógaire 's a chnéamhaire,” ars' an
fathach, “cad é bheir ag teacht fá mo chúirt,
fá mo chathair thú i ndéidh mo bheirt' dearbhrá-
thar a mharbhadh?  Is mór liom ionn i ngreim
thú, is beag liom ionn i ndá ghreim thú, 's níl
ach sgubóg luaithreadh ar bhárr mo theangadh
ionnat.”

“Glór Dé os cionn do ghlóir,” arsa Aodh
Beag, “b'fhéadar go muirbhfinn thú fhéin i
ndiú.”

Bheir siad ar a chéile ins na snadhmannaibh
cruaidhe coraidheacht' go ndeanadh siad
creagán de'n mbogán, bogán de'n chreagán,
is tobar fíoruisge i lár na cloiche glaise le
neart, teann is dochar ar an mball sin; dhá
dtiocfadh duine ó íochtar an domhain go
huachtar an domhain gur ag amharc ar an
dís seo thiocfadh.  Thug Aodh fásgadh dó is
chuir sé go dtí n-a ghlúine is-talamh é, [an]
dara fásgadh go dtí bhásta a bhrístí, [an]
treas fásgadh go dtí ubhall a sgórnaighe.

“Fód gearr glas uaim os do cheann, a
bhodaigh shalaigh.”

“A Aodh Bhig Uí Leortha, ná teana thusa
sin; bheara me a bhfeil amuigh 's astigh agam
duid.”

“'S liom fhéin sin ó do lá-sa amach,”
arsa Aódh Beag, ag caitheamh a chinn de
naoi n-iomaire, naoi n-eitrinn, gan tuis-
leadh, gan tuirleadh.  Bhí an cionn ag teacht
ar an cholainn aríst.  Bhuail sé bárr-chos air.

“Char bh'fhoráil duid;” ars' an cionn;
“dhá bhfuighinn-sé ar an cholainn aríst, tusa
ná fir Éirinne nach sgaithfeadh e.”

“Bhí fhios agam fhéin sin,” arsa Aodh Beag,
ag caitheamh an chinn trasna a ghualainne.
D'imigh leis go raibh sé ag Crochaire an
Tárnochttha.

“A Aodh Bhig Uí Leortha, sgaoil as seo
me.”

Leig Aodh Beag an cionn síos ar an talamh,
sgaoil sé an Crochaire Tárnochttha.  Bheir
an Crochaire Tárnochttha ar Aodh Bheag, bhain
sé a chuid éadaigh de is chuir sé a chuid
éadaigh fhéin ar Aodh Bheag.  Cheangail sé
Aodh Beag do'n chrann.  Thug sé cionn an
fhathaigh leis go tigh an rí.  Bhí an rí lán
áthais go raibh na fathaigh marbh.  Shaoil sé
gur'b é Aodh Beag a bhí aige.  Bhí oidhche
spóirt is ceoil acú eadra sin is maidin.
Thug an Crocaire Tárnochttha iníon an
rí leis.  Ar maidin, nuair a d'éirigh an
rí, bhí a iníon ar siubhal.  Chuala sé gur'b
é an Crochaire Tárnochttha thug a iníon leis.
Chuir sé fir amach a chuartughadh Aodha Bhig.
Fuair siad ceangailte do'n chrann e.
Sgaoil siad e.  Thug siad a bhaile go tigh
an rí e.

Bhí an rí dócrach buaidheartha gur tugadh
an bhean ar siubhal.

“Bheara me áit na bhfathach duid,” ars'
eisean le hAodh Beag, “ach fanach agam.”

<L 482>
“Chan fhanaim,” arsa Aodh, “go racha me
a chuartughadh mo mhná.”

Fuair sé réidh an chéarc 's an bhunnóg.
D'imigh sé leis gur chas abhainn air.  Chuaigh
sé a nighe a chos.  Chonnaic sé breac mór
'san abhainn.  Dúirt sé leis an bhreac,

“Is maith agam thú le haghaidh mo bhun-
nóige.”

“A Aodh Bhig Uí Leortha mhoirnigh, ná
teana thusa sin, 's níl a[on] chruadh-chás dha
mbeidh tú ionn nach gcuideacha me leat.”

D'imigh leis gur chas cú bheag ghearr ghlas
ar thaoibh sléibhe air.  Chuaigh sé ag ithe greim.
D'iarr sé ar an chú cuidiughadh leis.

Dúirt an chú, “Chan fhiú duid mo leithid-
sé i bhfad a bheith ar aon iúl leat.”

Chaith sé a sháith de'n arán chuig an chú.

“Ní'l a[on] chruadh-chás,” ars' an chú, “dha
mbeidh tú choidhche ionn nach gcuideacha me
leat.”

D'imigh Aodh Beag leis.  Char stad sé
go raibh sé aige tigh an Chrochaire Tárnnochttha.
Chonnaic iníon an rí ag teacht e.

“Céad míle fáilte dhuid, a Aodh;” adeir
sí, “shaoil me nach bhfeicinn a choidhche thú.
Ní'l fhios agam cad é ghéanas me leat.
Nuair a thiocfas an fathach seo a bhaile,
muirbhfidh sé thú.”

Bhí lá spóirt acú go raibh an tráth moille
ag teacht.  Chuir sí Aodh Bheag i bhfolach.

Tháinig an Crochaire Tárnochttha isteach,
sean-bheitheach leis trasna a ghualainne.
Tharraing thríd an teinidh is thríd an luaithridh
e is thríd na fiacla fada fuara is d'fhág
thuas e ar aon ghreim amháin.

“Frú, frá, féasóg, mothuighim boladh an
Éireannaigh bhréagaigh bhradaigh ag teacht fá
mo chúirt is fá mo chathair anocht.”

A rúin 's a ghrádh 's a mhic is fearr 'ná
an t-athair, bhí mise i mullach an tighe báirr;
bhí éanlaith beaga na hÉirinne ag luighe orm.”

“Ó, b'fhéadar soin, b'fhéadar soin,” ars'
eisean.

Chuaigh siad a luighe.

“'Nois;” arsa iníon an rí, “dhá
bhfuighfeá thusa bás, cad é ghéanainn-sé 'sa
tír strainseartha so?”

“Ó! hó!” ars'eisean, “chan fhaghaim-sa
bás a choidhche; chan ionnam fhéin atá mh'anam.”

“Ó! is gá bhfeil sé?” arsa iníon an
rí.

“Tá sé ins an mbáinseoig ghlas tá os
coinne an doruis.”

D'imigh leis ar maidin.  D'éirigh iníon
an rí is fuair sí rósaí is pamhsiní agus gach
aon seort dha raibh deas is chuir sí thart ar
an mbáinseoig e.

Ag teacht a bhaile dón Chrochaire Tár-
nochttha, bhí fiadh mór trasna a ghualainne
leis.  Tharraing thríd an teinidh is thríd an
luaithridh e is thríd na fiacla fada fuara is
d'fhág thuas ar aon ghreim amháin e.

“Frú, frá, féasóg, mothuighim boladh an
Éireannaigh bhréagaigh bhradaigh ag teacht fá
mo chúirt is fá mo chathair anocht.”

“A rúin 's a ghrádh, nach mbeidh sin ann,
fad is bheas mise ann?”

“Tá agus thuilleadh ann,” adeir sé.

“Ó, bhí mise i mullach an tighe báirr, agus bhí
éanlaith beaga na hÉirinne ag luighe orm.”

“B'fhéadar soin, b'fhéadar soin,” ars'
eisean.

Chuaigh sé amach.

“Goidé an sgéal do'n mbáinseoig a bheith
lán rósaí is pamhsiní?”

“Nár 'ubhairt tú,” arsa iníon an rí,
“gur sin an áit i raibh d'anam?  Budh mhaith
liom a bheith moirneach ar an áit i raibh
d'anam.”

“Óch! Ó!” adeir sé, “dhá mbéidheadh
fhios agad gá bhfuil m'anam, is cosmhail go
mbeifeá moirneach air?”

<L 483>
“Bhéidhinn, bhéidhinn,” adeir sí, “moirneach
air.”

“Tá crann thíos annsin ar bhruach na
fairrge is tá tonnóg astigh 'sa chrann agus tá
uigh i dtóin na tonnóige agus astigh 'san uigh
atá m'anam, agus chan fhaghaim-sa bás a choidhche
go dtí go dtiocfadh Aodh Beag Ó Leortha
atá i n-Éirinn 's go ngeárrfa sé an crann
leis an tuaigh bhriste bhearnach tá faoi'n
leabaidh, agus sin rud nach dtig a choidhche.”

Ar maidin lá ar(t) na bháireach, nuair a
d'imigh an Crochaire Tárnochttha, d'imigh
Aodh Beag is fuair sé an tuagh.  Thoisigh a
gheárradh an chroinn.  Nuair a bhí an crann
i bhfogas do bheith geárrtha, léim tonnóg
amach as ins an fhairrge.

“A chú bheag gheárr ghlas a chas orm 'sa'
tsliabh, rith is gabh an tonnóg damh.”

Rith an chú is ghabh sé an tonnóg dó.  Thit
an uigh as tóin na tonnóige.

“Ó, a bhreaic mhoirnigh chas orm, fagh an uigh
damh.”

Rith an breac is fuair sé an uighe dó.  Bhí
an Crochaire Tárnochtthá ag teacht, lán samh-
láis.  Bheir Aodh Beag ar an uigh agus bhuail i
gclár an éadain e.  Thit sé marbh.  D'imigh
Aodh Beag is bhain sé an cionn de.

Chruinnigh siad a raibh a shaidhbhreas amuigh
's astigh aige.  Tháinig a bhaile go tigh an
rí.  Bhí an rí lán-lúthghaireach fá Aodh
Bheag is fá n-a nighin a theacht a bhaile.  Bhí
bainis lae is bliadhna acú, an lá deireannach
gómh maith leis an chead lá.  Sin mo sgéal-
sa agus brobh in do bhéal-sa agus ceapaire fada
buidhe in mo bhéal-sa.

Tagra.

Chuige n-a mháthair = chum a mháthar.  Nighean = inghean,
nighne = inghine, nighin = inghin.  Faigh = fogh (fóbh), fagh-
aim = foghaim i bhfuaim.  Moirneach = muirneach, moir-
nigh = muirnigh.  Muirbheochar = muir'ea'ar i bhfuaim.
D'fhiostruigh = d'fhiosruigh.  Urball = earball, urbaill
= earbaill.  Lár art n-a bháireach = lá ar n-a bhárach.
Go mbeara tú = go mbeiridh tú.  Is talamh = 'san
talamh.  A bhfeil = a bhfuil.  Eitrinn = eitreacha.  Tuir-
leadh, s. a rolling down, O'R.  Char bh'fhoráil duid =
níor bh'fholáir duit, níor mhór duit.  Sgubóg .i. dúra-
dán nó greim beag; cmh. sgobadh, sgobaim, sgoballach
ag O'R.  Éirinne = Éireann.  Dócrach (= dócamhlach)
.i. iongantach, cruaidh, uathbhásach, 7c.  An tráth moille
.i. an déidheanaighe.  Báinseog = báinseach.  Luaithre
(a.) luaithreadh (g.), luaithridh (t.), an díochlaonadh i
n-uachtar Uladh.  Pamhsiní = posies is dóigh; deirtear
pamhsae agus pamhsaer i gConnachtaibh.  Tonnóg .i. lacha,
Uigh = ugh, ubh.

