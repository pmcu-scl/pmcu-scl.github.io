Beathaisnéis U.M.C.U (m'athair)

Teacht ar an tSaol
Rugadh é i Sráid na hEaglaise, ar an Chéideadh
Chontae Ard Mhacha, i mí Aibreáin na bliana 1930.
Ba é an ceathrú mac sa teaghlach. Ba dhream bocht 
iad muintir na sráide ar fad. Ba le tiarna talaimh
na tithe. 

Athair
Ba é Pádraig a athair, fear seiftiúil, dúthrachtach, a
d'úsáid cuid mhaith oibre le go gcuireadh sé foscadh,
clúdach coirp, agus cothú ar fáil don chlann. Liosta le
háireamh na poist agus na dóigheanna eile a ndeachaigh sé
ina muinín le soláthar a dhéanamh: tarraingt lín, plucáil
éan, díol glasraí úll agus iasc. Choinnigh sé capall, asal,
nó meascán den dhá chineál mar ghléas iompair agus taistil.
D'imíodh sé leis achar fada go leor ón Chéideadh: Béal
Feirste, Cill Chaoil, agus áiteanna ar bhruacha Loch
nEathach.  

Scoil
Chuaigh sé ar scoil darbh ainm Mainistir na Croise Móire,
scoil a bhí suite san am i Sráid Naomh Pádraig. Ba iad na
bráithre a rinne an teagasc ar fad san am. Ní raibh ann do
na gasúraí san am ach an t-aon scoil amháin sa bhaile.
D'fhan sé ar scoil gur bhain sé aois a thrí bliana déag
amach.   


