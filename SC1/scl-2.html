<!DOCTYPE html>
<html lang="ga">
<head>
<link rel="stylesheet" type="text/css" href="scl1.css">
<meta charset="utf-8" />
<title>Scéal Sheáin Mic Bradáin</title>
</head>
<body>
	<div>
<h1>Scéal Sheáin Mic Bradáin</h1>

<table>
<tr>
<td><img src="fathach3.jpg"></td>
<td><h4>Cuid 2</h4>
<p>
Ansin do scread an fathach go gcloisfeá
seacht míle ar gach taobh é, ag iarraidh
agus ag achainí cara (caradais) agus
coimirce.  Dheimnigh sé go dtabharfadh sé
saibhreas mórluacha agus seodtaisce dhó,
an oiread agus d'fhéadfadh coinneáil lena
shaoal é agus a chaisleán ar a sheilbh
freisin.</p></td>
</tr></table>

	</div>
<div id="overflow">
<p>
Leis an méad sin do gheall sé, dar bhrí na ndúl,
go dtabharfadh sé a chlaidhmhe solais do Sheán
ina cheann sin; "óir," ars an fathach, "is tu an
gaiscíoch is fearr a casadh a riamh orm." </p>
<p>
"Seachaid dhom an chlaidhmhe sin," ar Seán, "go
bhféachfainn fuirthi." </p>
<p>
Do sheachaid sé dhó í.  D'fhéach Seán uirthi agus
do thaitnigh sí leis go mór. </p>
<p>
"Cá air an bhféachfadsa í so," dúirt sé leis
an bhfathach. </p>
<p>
"Féach ar an smután sin thall," ar seisean.  </p>
<p>
Do chrádh nár rádh tú," ar Seán, "ní fheicim
smután ar bith ann is gráiniúla ná do smután
féin," ag tarraingt buille ar an bhfathach
go gród, mear.  </p>
<p>
Scuabadh an chloiginn dhe agus do cuireadh ag feadaíl
í seacht míle suas insan aer. </p>
<p>
Ar amharc do Sheán an ollchloiginn ag teacht
chuige anuas do thug sé frithbhuille cúlláimhe dí
agus do chuir sé ar ais í.</p>
<p>
"Níor mhór dhuit," dúirt an chloigionn,
"dhá dtéinnse air ais air an gcolainn
chéanna, feara fáil ní bhainfeadh anuas mé."</p>
<p>
"Ní le thú ligean ar ar ais do bhain mise anuas
thú," d'fhreagair Seáan. </p>
<p>
Ansin do thug sé an chlaidhme solais agus a chulaith
ghaisce leis agus do chuir sé i dtaisce iad.  Iar
dtarraingt anála agus ligean i scíth dhó tamall, thosaigh
an óidhce ag titim agus, ar fheicsin dhó
go raibh sé chomh deireanach sin, do chruinnigh
sé na gabhair go deithneasach agus do sheol
sé a' bhaile iad.  </p>
<p>
Insan am chéanna do ghlac imní an máistir
ar fhad agus do bhí sé gan filleadh, agus d'féach sé
amach go minic ag teact an tráthnona, mar do bhí
fios aige nár chuir sé aon bhuachaill ariamh
ansin nar mharbh na fáthaigh.  Faoi dheire
do chonnaic sé Seán ag tiomáin na ngabhar a bhaile.
</p>
<p>
Do ghlac áthas mór é go raibh sé slán, beo thar éis
an lae.  Do chuir an máistir fáilte abhaile
roimhe agus d'ordaigh sé dhó gan fanúint chomh
deireanach sin an chéad tráthnóna eile, agus, ars
an maighistir, "innis dhom, a Sheáin, cé
mar ar chaithis an lá."</p>
<p>
"Ó", ar Seán "do chaitheas go buacach, sultmhar é."  < /p>
<p>
"Is maith liom sin"; ars an scológ; "suigh síos ag
do bhéile, mar a tá sé i n-am."  </p>
<p>
Do blíodh na gabhair fhad agus bhíodar ag
comhrá agus ní raibh an oiread bainne aig na
gabhraibh aon lá roimhe sin agus do bhí an lá
sin.  Do chaith Seán a phroinn agus ansin
dubhradh leis dul air a leaba.  Is é so an ní do
rinne sé gan fad-fhuireacht ar son na traochta a
bhí air, agus do chodail sé go sámh, suaimhneach go
scarthanaigh an lae. </p>
<p>
Chomh luath agus d'éirigh sé duaidh sé
a chéadphroinn agus nuair do bhí sin thairis
d'imthigh sé agus sheol sé roimhe na gabhair
go dtí an áit chéanna a raíbh sé an lá
roimhe.  Do shuigh sé síos air thuanán ghlas
go ceann tamaill.  </p>
<p>
Faoi dheireadh dúirt sé "rachfad-sa isteach agus
féachfaidh mé le roinnt de na h-úllaibh sin a thabhairt liom
arís."  </p>
<p>
D'éirigh sé de léim, do bhuail sé cos i
lár an bhalla, lámh ina bharr, agus bhi sé
istigh go tapaidh.  Ní raibh an dara h-úll
bainte aige nuair léim ceann de na gabhraibh
isteach trasna chuige.</p>
<p>
"Meig! meig!" ars an gabhar, "tabair damsa úll."</p>
<p>
"shorro dhíot," ar seághan, "ní fhuil an dara
h-úll bainte agam féin fós, agus nach
éascaí do lean tú mé?  acht bhéarfaidh
mé úll duit."  </p>
<p>
Do chaith sé úll chuici agus d'ith sí go
cíocrach é.  Do bhí sé ag baint ceann eile
nuair do léim an dara gabhar tars an tórainn
isteach.  </p>
<p>
"Meig meig!" ars an dara gabhar, "caith chugam-sa
ceann eile."  </p>
<p>
"Do chrádh nár fhághaidh tú; is beag atá agam
féin fos," ar Seán; gídheadh do chaith sé
ceann chuici.  Do bhuail sí cos air agus do
chuir sí fiacal ann.</p>
<p>
Do bhí sí dhá itheadh agus dúil mhór aici ann
nuair d'airigh an tríú gabhar na gabhair eile
istigh.  Ní córa daoibh ná domhsa ag dul do
léim ar an gclaí agus isteach léi.</p>
<p>
"Meig, meig!" ar sise, "roinn liomsa."</p>
<p>
"Shorra dhíot," dúirt sé, "dar ndóigh, is
beagán atá agam féin, acht mar sin fhéin,
so, ceann duit."  </p>
<p>
D'fhan sé san am chéanna ag itheadh úll milis,
n-deaghbhlasta le seal gearr, agus bhí meisge
fíona agus sásamh seinmhidh in gach úll díobh.
B'amhlaidh a bhí sé ag blas agus ag slogadh na
n-úll nuair chonnaic se an spéir ag dubhchan agus
muaisg ar an ngréin leis an deatach do bhí
ag éirí de'n talamh.  Agus tháinig torann
mór uaimhneach go gcloisfidh tú seacht míle
roimhe agus seacht míle ina dhiaigh é.</p>
<p>
Fa dheoigh do chonnaic Seán fathach mór adhbhal
eile dhá chloigionn agus dhá cholainn, níos
mó agus níos ádhbuilte ná an fathach fiorghrána
neartmhar do thárla air an lá roimhe, agus é ag
marcaíocht ar each ghlas, do bhí chómh mór
le dhá cheann, agus a chlaidhme tine ina láimh
go bhfeicfeá lonradh dealrach an chloidimh fá
na mílte.  Do scread an toirteachar uathbhásach
go hard go ghlór gharbh, fíochmhar,  </p>
<p>
"Fúbh! fáth!  féasóg! fághaim boladh an Éirinnigh
bhréagaigh, bhradaigh." </p>
<p>
Acht nuair a chonnaic sé Seán san gcrann do scread sé
go feargach, nimhneach, "Céard do thug anso thú?"
<p>
D'féuch Seán air acht níor fhreagair sé é.</p>
<p>
Ansin dúirt an fathach, "Cé is fearr leat
troid le sáthadh sgeannadh glasa i mbarr easnachadh
no coraíocht air leacrachaibh dearga teine?"</p>
<p>
"Scread mhaidne ort," dúirt Seán, "a rud ghránna,
ní fhuil é cóir ná ceart a thabhairt duit do tháinig mise
anso, acht le gach cóir agus ceart a bhaint díot."</p>
<p>
Do bhí a cholg solais ina láimh aige le'r dhíongfadh
sé solas i ndorchadas.  Leis sin rugadar air a chéile
agus thosaíodar ag coraíocht air leacrachaibh dearga.
Do bhí siad ag cur solais le na gcosaibh as na leacrachaibh
do bhí ag éirí ó na haithinniochaibh san aer go
rinne siad bogán de'n chruán agus cruadhán de'n bhogán
go dtarraingeadar uisce as na clochaibh agus go ndearnadar
clocha den uisge le neart a gcnámh.  Acht d'éirigh le Seán
tar éis aimsire fada na cosa a bhaint uaidh. </p>
<p>
Tháinig spideóg an bhrollaigh dheirg air an gclaí lena
n-ais agus is iad so na focla do labhair sí. </p>
<p>
"A Sheáin, mhic bradáin," ar sise, "anois an t-am, agus
má ligeann tú thart é atá tú críochnaithe."</p>
<p>
Ar chloistin na bhfocladh so do Sheán do tháinig
neart na gcéudaibh fear ann agus misneach dhá réir.</p>
<p>
Do rug siad air a chéile arís; ar an dara casadh do thug
sé do'n fhathach do chuir sé síos go dtí na glúine é.
Ina dhiaidh sin do chuir sé go dtí an chom é, agus an treas
iarracht do thiomáin sé síos go dtí an smig é. </p>
<p>
Ansin do chaill an fathach a dhánacht agus a mhisneacht
agus do scread sé go ghlór ard, gharbh ag impí go húiríseal,
lag-spiriodthach air Sheán cara agus coimirce.  Do dhearbhaigh
sé go mbéarfadh sé morán saibhreas dhó, an oiread agus
choinneodh lena shaol é agus a chaisleán agus a
chulaith gaisce freisin.  Leis an méad sin do gheall sé, dar
anamnaibh a shinsear, go dtabharfadh sé a chlaidhmhe solais do
Sheán, ag admháil go mbudh é an gaiscíoch is fearr a casadh ariamh
leis. </p>
<p>
"Seachaid dhom an chlaidhme sin," ar seághan, "go bhféuchfainn
uirri."</p>
<p>
Do shín sé dhó í.  Air fhéachaint uirthi do
Sheán do thaitnigh sí leis go mór.  Cé air
an bhféachfaidh mé í so dúirt sé leis an
bhfathach.</p>
<p>
"Feuch air an smután sin thall," ar seisean.</p>
<p>
"Do chrádh nár rádh tú," ar Seán, "ní chím smután
ar bith is gránúla 'ná do smután féin," ag tarraingt
buille air go mear. </p>
<p>
Scuabadh an chloigionn dhe agus do cuireadh ag feadaíl
í seacht míle suas san aer.  Ar fheicsint do
sheaghan an chloigeann ag teacht chuige anuas
do thug se buille cúlláimhe dhi agus do chuir se ar
ais í. </p>
<p>
"Níor mhor dhuit," dúirt sí "dha dteinnse
ar ais ar an gcolainn gcéanna, Feara fáil ní
bhainfeadh anuas mé."</p>
<p>
"Ní le thú ligean ar ais do bhain mise anuas thu,"
dúirt Seán.  Ansin do thug sé an chlaidhme
solais agus a chuid éadaigh leis agus do
chuir sé i dtaisce iad.</p>
	</div>
<ul>
  <li><a  href="scl-1.html">Scéal 1 Cuid 1</a></li>
  <li><a  href="pages_58-61.pdf">Bunleagan</a></li>
</ul>
<p>
	<p>
	<button onclick="goBack()">Siar</button>
	</p>
	<script>
	function goBack() {
	 window.history.back();
	}
	</script>
</body>
</html>
