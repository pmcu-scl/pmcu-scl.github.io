# Scéal Sheáin Mic Bradáin

Fuarthas an scéal seo in Inis Meáin. Is dóighe,
go gcuala na baill as foireann an Irisleabhair
é le linn dó a bheith ar cuairt san oileán, cuairt
a bhfuil a cuntas ar fáil sna hailt Árainn na Naomh,
san imleabhar seo, III, agus san imleabhar ina dhiaidh,
Irisleabhar na Gaeilge, imleabhar IV.

## An Fear Eagair

Ba é Eoghain Ó Gramhnaigh an fear eagarthóir san am, agus
ba é a scríobh na hailt faoin teideal Árainn na Naomh. Ainm
cleite atá tugtha san irisleabhar don té a bhailigh an scéal
seo, Clann Chonchobhair. Bheifí ag dréim b'fhéidir le níos
mó ná duine amháin a bheith taobh thiar dá leithéid de ainm,
ach is é an chéad phearsa den bhriathar a úsáidtear san
pharagraf bheag Béarla a tchítear go díreach roimh thús an
scéil san Irisleabhar. Ó tharla an míniú beag Béarla agus an
chéad chuid den scéal a bheith mar thús leis an Imleabhar ar
fad, níor amaideach a dhéanamh amach gurb ionann Clann
Chonchobhair agus an tAthair Eoghain, ach níorbh fhurasta
sin a chruthú.

--------------

## Scéal gan Chríoch
Scéal toirtiúil go maith atá ann, agus leantar leis an
insint thar dhá imleabhar. Ach má leantar féin, an té ar
mhaith leis a chríoch a chluinstin, ba mheallta sa deireadh
é, mar níor bhain sí leathanaigh an Irisleabhair amach
choíche; agus níor tugadh míniú go fóill ar an easnamh bheag
sin ach oiread.  Mar sin féin, meastar gur cheart an méid di
a foilsíodh san Irisleabhar a chur i gceann a chéile agus ar
fáil san tsuíomh seo, ar roinnt cúiseanna. Orthu sin bheadh
a leithéid seo:-

1.  Beart nua san Irisleabhar béim a leagan ar scéalta
seanchais.
2. Is féidir sult, tairbhe, eolas agus saineolas a bhaint as
   an scéal ina fhoirm neamhchríochnaithe féin.
3. Níor mhiste a bhfuil ann de ábhar as traidisiúin an
   tseanchas a bheith ar fáil mar ábhar comparáide le
   scéalta san Irisleabhar a insíodh ó thús deireadh.
4. An ríthábhacht a bhaineann leis an cheantar as ar tógadh
   an scéal ó thaobh chultúr agus theanga na hÉireann.

Níl ansin ach ceithre phointe, ach ní beag iad.





