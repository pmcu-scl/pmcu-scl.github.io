<!DOCTYPE html>
<html lang="ga">
<head>
<link rel="stylesheet" type="text/css" href="/style/menu-style.css">
<meta charset="utf-8" />
<title></title>
</head>
<body>
<header><h1>Fear Inste Scéil
</h1>

</head>

<div class="sidenav">
  <a class="active">Baile</a>
  <a href="textadd.html">Rogha</a>
  <a  href="liosta.xml">Eolas</a>
<a href="daoine.xml">Daoine</a>

</div>

<div class="main">


<img src="pic/fant/fdreach1.jpg" style="max-width:100%;max-height:100%;" >
 <h3>Go dtugtar cluas don Scéal</h3>
  <p>Is cosúil gur earra an-ársa an scéal. Is dóiche go raibh scéalta á n-insint
	  ag na chéad daoine a raibh caint acu. San iliomad tíortha ar fud an
	  domhain, d'fhorbair traidisiún láidir scéalaíochta, rud a d'fhág dóigh le
	  scéalta a chur aghaidh ó ghlúin go glúin. Chomh maith lena lán tréithe 
	  suimiúla eile dá mbaineann leis an scéal mar earra cultúir, tá de chumas 
	  aige seort beatha sínithe a sholáthar don phobal a n-insítear é ina measc. 
	  Tógtar scéal as carachtair agus eachtraí, agus san tógáil sin is gá baint 
	  éigin ag na caractair le fíordhaoine den phobal a mhair lá den tsaol, agus 
	  baint ag na heachtraí le fíortharlúintí, a maireann cuimhne éigin orthu i 
	  gcomhfhios an phobail. Bhí pobail éagsúla inste scéil in Éirinn, ar ndóighe,
	  i gcaitheamh na gcéadta, agus cuid de na scéalta a chum siad, thuill siad moladh 
	  sa bhaile agus i gcéin. Tá siad á n-insint go fóill, agus sult agus tairbhe 
	  á mbaint astu, go fóill. </p>
<p>
	  Mar sin féin, is cinnte fosta nach maireann ach fíorbheagán de na scéalta a 
	bhí á n-insint in Éirinn le linn na gcéadta ina raibh a teanga láidir. Más fíor
	gur féidir cineál beatha do phobal a bheith á caomhnú san scéalaíocht, ní lú is 
	fíor gur féidir anáil na beatha sin a mhúchadh, agus seort báis a imirt ar phobal
	na hinste. Ar an drochuair, ní hannamh mian ag pobal amháin, gléas inste scéil a
	bhaint de phobal eile. Dóigh mhaith lena leithéid de mhíchumasú a thabhairt
	i gcrích, teangacha a thachtadh agus cluasa a chalcadh. Buntáiste nach beag i 
	gcónaí don dream chaithréimeach i ndiaidh an chatha, nach mairfeadh den dream
	eile, fear inste scéil.
</p> 
<p> Sa chás gur fágadh fear inste scéil, agus gur éirigh leis fanacht beo
fríd a chuid scéalaíochta thar chúpla glúin, ní gá go fóill deireadh dúile a
bhaint dá thost. Tá dóigheanna eile ann le tachtadh, calcadh agus tost a bhaint
amach. Is maith an t-anlann an t-ocras agus is maith an nimh é. An dream a rialaíonn
an t-ocras, ach foighid orthu rialóidh siad an béal ar ball. Agus má fhágtar an béal
bocht go leor, ní bhfaighidh sé ach an chluas bhodhar. Ní fás thar oíche planda
seo na cluaise bodhaire ach tá treabhaire mhaith ann fána coinne; agus an uair 
amháin a chailtear an cumas éisteachta i gcluais mar ba cheart, ní furast é chur 
ar ais inti. Dóigh amaideach mheafarach, b'fhéidir, an chaint seo uaim, le cur in
iúl, gur féidir neamhchumhachtú dreama a thabhairt i gcrích fríd neamhchumasú a
imirt ar a gcumas greim a chur ina mbéal, agus neamhchumasú a dhéanamh ar obair eile
an bhéil, fríd a chur in iúl don té ar leis an béal, gur cuid dílis don bhéal sin, 
an lag-chumas, lag-chumas i leith bídh, agus i leith cainte. Cad é an rud fiúntach
a thiocfadh a theacht as béal bocht? Bás iomlán teanga an chluas bhodhar iomlán; ach
b'fhéidir gur féidir tionchar a imirt ar an chluas sula ndruidtí ar fad í, agus beatha
a chur ar ais sa teanga de réir fhás na héisteachta: a leithéid seo de obair a dtug
lucht athbheochana na teanga fuithi. Agus d'aithin siad luachmhaireacht na scéalaíocht
san obair seo ó thús na himeartha.</p>
	
<h3>Irisleabhar na Gaeilge</h3>
<p>
San bhliain 1882, tháinig Irisleabhar na Gaeilge ar an tsaol. Ba iad
cuid ball Aontacht na Gaeilge a chur ar bun é, agus é ar intinn acu
ábhar i nGaeilge a chur i gcló ar bhonn rialta - ní amháin ábhar i
nGaeilge as na seanleabhair cháiliúla, ach i nGaeilge as gach foinse,
caint agus seanchas na 'ndaoine' san áireamh. Ar an dóigh sin,
caomhnaíodh roinnt scéalta san irisleabhar a mbeadh a n-easnamh
orainn gan é.
</p>
<h3>Scéalta na Leathanach seo</h3>
<p>Táthar ar intinn cuid mhaith de na scéalta sin a chur i gcló
i leathanaigh an tsuímh seo, agus culaith úr orthu; sin agus ábhar
eile a bhaineann leo: focal mínithe thall agus abhus, cúlra cuí,
agus a leithéid fóirsteanach agus ar fáil againn, eolas fá lucht
inste na scéalta, agus ábhar ar bith eile a chuirfeadh leis an tsult
mhór atá le baint as na scéalta.
</p>
<h4>Acadamh Ríoga na hÉireann agus Irisleabhar na Gaeilge</h4>
<p>
<h5>Sliocht as Bhileog a D'fhoilsigh an tAcadamh</h5>
<blockquote>
Mar chuid den obair ar Corpas na Gaeilge 1882-1926, tá digitiú déanta
ag foireann Fhoclóir Stairiúil na Gaeilge in Acadamh Ríoga na hÉireann
ar na hailt Ghaeilge as Irisleabhar na Gaeilge(imleabhar 1-19)agus úsáidfear
focail agus samplaí astu nuair a bheidh Foclóir Stairiúil na Gaeilge á
dhréachtú.
</blockquote>
<p>
Sna leathanaigh seo cuirfear naisc ar fáil don bhunábhar seo ar shuíomh
an Acadaimh. Ar an dóigh sin, an té ar mian leis staidéar domhain a dhéanamh
ar na scéalta, ní bheidh sé ar bheagán foinsí eolais, agus cosán taighde.
</p>
<p> <a href="http://irisleabharnagaedhilge.fng.ie/index.php?irisleabhair_function=9">A.R.É
- Irisleabhar na Gaeilge</a></p>
	</div>

<footer>Fear Inste Scéil</footer>
</div>

</body>
</html
</body>
</html>
