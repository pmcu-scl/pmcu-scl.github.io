<!DOCTYPE html>
<html lang="ga">
<head>
<link rel="stylesheet" type="text/css" href="sc1.css">
<meta charset="utf-8" />
<title>Crann Donóige</title>
</head>
<body>
<button onclick="goBack()">Siar</button>
<hr>
</nav>
<nav>
<a href="../index.html"> Baile </a> |
<a href="../liosta.xml"> Scéalta </a> |
<a href="md/brad.html">Tráchtaireacht</a>
</nav>
<hr>
<div>
<h1>Scéal ar Nóra Ní Mac Aodha agus na Síógaibh</h1>
<p><img src=""></p>
<p>
De réir mar d'innsigh Séamus Ó Muirís as 
Eanach Cuain i gcondae na Gaillimhe é.  </p>
<p>
Lá cruaidh sneachta do bhí baintreabhach
bhocht ina cónaí ag Caisleán an Eacaéid
i bhfogas do Chnoc Meagha i gcondae na
Gaillimhe, a mb'ainm dí Nór' Ní Mac Aodha.
Do bhí sí an-bhocht.  Ba í a ceird bean-chungantacht.  </p>
<p>
Do bhí sí amaigh ag cruinniú cual aig
iarraidh teineadh do na malraíbh.  Do 
chuala sí torann casúir taobh thiar dí. </p>
</div>

<div id="overflow">
<p>
D'fhéach sí ar a cúlaibh agus do chonaic sí
gaiscíoch beag gléasta faoina chasóig
dheirg, a bhríste leathair agus a naparún,
agus é ag bualadh leathair ar iarann do bhí
ar a ghlúinibh.  </p>
<p>
Do chuimnigh sí go tapa gurb
é an gréasaí leipreachán do bhí ann, agus
do chuala sí in imeacht a saoil dá
bhfeicfeá é gan do shúile a thógbháil dé, go
dtiubhradh sé suas a thaisce dhuit, acht dá
leigteá as t'amharc é, go n-imeodh sé
agus nach bhfeicfeá aríst é.  </p>
<p>
Do thriall sí air, agus d'éirigh sé de léim,
agus do leig sé píosa leathair tuitim uaidh
ar an talamh.  Dubhairt sé léithi 'Tóig é
sin.'  </p>
<p>
Nuair do chrom sise as go brách
leis-sean!  Do thóig sí an leathar agus nuair a
d'fhéach sí uaithi, ní raibh sé le feiceáil in 
ait ar bith.  </p>
<p>
Ba mhór a brón.  'Sé a
dúirt sí: 'Chaill mé mo shaibhreas, acht
níl neart air; is goire cabhair Dé ná an
dorus.' </p>
<p>
Do chuir sí an chual ar a muin, agus
d'iompaigh sí ar ais abhaile; ansin do 
chonaic sí marcach ag triall uirthi ar
chapall bán; do bheannaigh sé dhi, agus do
labhair sé léithi: </p>

<p>
'Bhfuil eolas agat ar bhean darb ainm dí Nór' 
Ní Mac Aodha, 'sérd atá inti bean-chunganta?'
</p>
<p>
'Is maith mar tharla, a ghrádh; mise an
bhean a tá tú lorg.'  
</p><p>
'Más tú an bhean, seo, buail suas ar mo chúlaibh.' </p>
<p>
Do chúl sé an capall in aghaidh staighre;
do chaith Nóra an chual dá muin; do bhuail
sí suas an staighre; as sin do chuaigh
sí do léim ar a chúlaibh ar an gcapall; do
thiomáin sé leis chomh mear agus do bhí san
gcapall a dhéanamh.  </p>
<p>
Dubhairt sé go raibh Nuala Bainríon Finn-bhearra go h-an-
dona 'nuair a d'fhágaibh sé an bhruighin ' </p>
<p>
An marcach do bhí ann, ba duine de na daoinibh
maithe é.  Do thiomáin sé isteach thríd phóirse
fada dorcha thríd an gcnoc.  </p>
<p>
Do bhain geite mór Nóra nuair a bhí sí ag dul thríd an
mbealach sin.  Níorbh fhada dhi go bhfaca sí
as a comhair an t-áitiú nac bhfaca sí
agus nar shaoil sí go bhfeicfeadh sí choidhche a
leithide.  </p>
<p>
Tugadh suas ag doras mór na bruighne í; do ligeadh 
anuas den chapall í.  Do bhí ag an dorus roimpi 
dáréag ban-coimhdeachta.  </p>
<p>
Do chuir gach bean acu céad míle fáilte roimh Nór' 
Ní Mac Aodha ina hainm agus ina sloinne.  </p>
<p>
'Go mairidh sibh
slán,' a dúirt Nóra, 'Cén chaoi a
bhfuair sibh m'ainm-sa amach?'  </p>
<p>
'Ná bac leis sin, a Nóra,' a dúirt bean acu.  </p>
<p>
Tugadh Nóra suas an staighre go seomra
na bainríona; nuair a d'fhágadar Nóra
ansin do scapadar ó chéile.  Bhí go maith
agus ní raibh go holc. Níor bh'fhada do bhí 
Nóra istigh nó go raibh leanbh mic beirthe. </p>
<p>
Do bhí áthas mór san gcúirt ar sin a
chloisteáil.  </p>
<p>
Do rinne Nóra a raibh le déanamh aici.
Do ghléas sí an leanbh, agus do thug sí
isteach do'n bhainríon san leabaidh é.  </p>
<p>
Do thainic bean uasal óg isteach; dúirt
an bhainríon léithi Nóra a thabhairt amach agus
rud eicínt fhaghail réidh dhí le caitheamh.  </p>
<p>
Do fuair Nóra ithe agus ól, nach bhfuair sí
a leithéide riamh roimhe, ná ina dhiaigh ó
d'fhagaibh sí Caisleán an Eacaéid.  </p>
<p>
Do bhí Nóra ins an mbruíon ar feadh míosa, agus 
do shíl sí go raibh sí is na fláitheasaibh, agus 
ní raibh a fhios aici cén chaoi a bhfágfadh sí 
áit chomh breágh agus chomh taithneamhach leis an 
áit sin, acht in imeacht na míosa sin do bhí na 
malraí bochta faoin shógh mór no gur fhill sí orthu. </p>
<p>
Chomh luath agus bhí an bhainríon go maith
agus ina suíomh, do chuaigh sí féin agus a
cuid ban-coimhdeachta amach lá.  </p>
<p>
Do bhí umar an taobh istigh de'n dorus.  Do thum an
bhainríon ar tús a méar ins an umar, agus do leag sí 
ar a shúil dheis í, agus do rinne gach bean eile acu
mar an gceadna.  Do ghnídís mar sin i gcónaí ar fhágáil
na bruighne dhóibh, go mbeadh siad dó-fheiceálta 
le súilibh duine bheó.  </p>
<p>
Nuair a d'imthíodar amach dúirt Nóra léithi féin,
'Ní coraide daoibh ná dhamhsa,' agus do 
rinne sise mar rinne siadsan.  </p>

<p>
Go goirid ina dhiaidh sin d'íoc an bhainríon Nóra,
agus dúirt sí léithi nach gcoinneodh sí
níos foide ón mbaile í.  D'fhiafraigh an
bhainríon dí an raibh bó aici.  </p>
<p>
'Ní'l, a ghrádh,' dúirt Nóra.  </p>
<p>
'Seo deich bpunt duit agus ceannaigh bó,' dúirt an bhain-
ríon.  </p>
 
<p>
Bhí na ba saor san am sin, agus dúirt sí 
léithi beatha a cheannacht ar a
mbeidheadh aici i n-diaigh an bhó a cheannacht.  </p>
<p>
D'fhágaibh Nóra slán agus beannacht ag an
mbainríon.  Do chuaigh sí ag aonach an
Torlaigh Mhóir, agus do cheannaigh sí bó.  </p>
<p>
Do bhí sí ag dul amach as an aonach, agus do 
chonaic sí dáréag ban ba bhréaghachta do 
chonaic sí ariamh, agus an bhainríon
rompu amach ag teacht aici thríd an aonach.  </p>
<p>
Do gheit Nóra agus do chuir sí céad míle
fáilte roimh an mbainríon, agus d'fiafraigh sí 
dhí, cén chaoi an raibh an leanbh.  </p>
<p>
'Tá sé go rí-mhaith,' a dúirt an bhainrío-
ghan, 'acht cia leis a bhfaca tú mé?'  </p>
 
<p>
'Chonaic mé leis an t-súil seo thú,' arsa Nóra,
a' leagan méar ar a súil dheis.  </p>
<p>
Do chuir an bhainríon séidéog faoina súil, agus a
dúirt sí léithi, 'ní fheicfidh tú aríst
choidhche mé.' </p>
 
<p>
D'fhill Nóra a bhaile faoi bhrón; ní mar
sin do shíl sí ar maidin a d'fhillfeadh sí.
Thug sí bó abhaile léithe, agus má thug, ba
daor an bhó uirthisi í, de réir do chaill sí
a súil dheas léithi.  </p>
<p>
Pé ar ba é airgead d'fhan ina lámhaibh i
ndiaigh an bhó a cheannacht do chuaigh sí go
Tuaim agus do cheannaigh sí beatha air.  </p>
<p>
Do mhair sí a bhfad ar leath-shúil, acht ní fhaca sí
ariamh duine eile de na daoinibh maithe go
bhfuair sí bás.  </p>
</div>
<p>
NOTES.

Ar réir mar d'innsigh = do réir mar d'innis.
Ar a cúlaibh, behind her.  Do na malraíbh, for the 
children.
Cual, a fagot, gen. cuaile; this word is fem. in Connaught.  Also méar, a finger, is fem. in Connaught.
Cuimnigh = cuimhnigh.  Coinneóghadh = coingeóbhadh.
As go bráth leis-sean! away with him for ever! - he
vanished.
'Sérd a tá annti (innti), bean chunghanta, who is a 
midwife = a tá 'na bean chunganta.
Finn-Bhearra, King of the Fairies.
An Bhruighin, The Fairy Palace.  Feiceál = feicsint.
Geite, fear, terror.  Do gheit sí, she started or was sur-
prised.
As a comhair = ós a comhair; so, also, as a cionn for ós
a cionn, agusc.
Istich = astigh.  Amuic = amaigh.  Aríst = arís.  Eicínt
= éigin, some.
Fláitheasaibh, spoken as if fláithis.
Pé'r ba é airgiod, whatever money.  See vol. iii., p. 24.
Bhfágfadh = bhfuigfeadh.  Breághachta = breágha.
D'fhágaibh = d'fág.
Ceannacht = ceannach.  Acabh = aca.
Ar leath-shúil, blind of one eye.
Beatha, provisions.
Duine bheo = duine bhí.
Caisleán an Eacaéid.  Castle Hackett.
</p><p>
Contributed by Mr. C. P. Bushe as a fair specimen of West Connaught Irish.
</p>

<p>
<ul>

  <li><a  href=".pdf">Bunleagan </a></li>
</ul>
</p>
<table>
	<tr><td ><img src="/pic/home.png"></img></td><td><a href="/index.html">Baile</a></td></tr>
</table>
<p>
	<p>
	<button onclick="goBack()">Siar</button>
	</p>
	<script>
	function goBack() {
	 window.history.back();
	}
	</script>
</body>
</html>
